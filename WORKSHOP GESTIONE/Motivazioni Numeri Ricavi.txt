In Italia risultano iscritti alla camera di commercio (dati di circa un anno fa), 74mila parrucchieri, un numero enorme.

Il sito Globelife.com (specializzato nella ricerca di saloni di parrucchieri nel mondo) cataloga tra i top hairstylist in italia 321 saloni.

A questi vanno ad aggiungersi molti saloni non catalogati perchè in franchising:
Jean-Louis David: 300 saloni
Tony&Guy: 10 saloni
Diadema Hair Fashion: 70 saloni
Aldo Coppola: 53 saloni
Carlo Bay: 17 saloni

Totale: Almeno 750 saloni in categoria "top". Si tenga in considerazione che la spesa è affrontabile anche da saloni di categoria leggermente più bassa (medio-alta), quindi il numero sale enormemente, e possiamo tranquillamente stimarlo sopra i 2000 saloni [forse anche di più? meglio mettere 3000?].

Per questo motivo, riteniamo che per il primo anno contare 100 vendite del prodotto singolo e 100 vendite del pacchetto sia abbastanza vicino a quello che potrebbe essere la realtà (200 saloni su 2000 in grado di affrontare la spesa è un valore piuttosto realistico).

Per il secondo anno, abbiamo stimato circa altri 400 clienti. Questo è plausibile per i numeri visti ancora precedentemente, e anche perchè clienti vecchi potrebbero necessitare di un maggior numero di tablet dopo aver visto che la cosa prende piede (un salone soddisfatto potrebbe acquistare un altro tablet o 2 perchè quelli che ha ora non sono abbastanza).

Per il terzo anno presumiamo di spostare parte del nostro mercato all'estero; presumiamo una vendita di 800 unità tra singoli e pacchetti, il che, vedendo la quantità di parrucchieri solo in Italia, si tratta probabilmente di una stima molto in difetto del numero che si potrebbe avere realmente.
